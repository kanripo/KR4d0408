# -*- mode: mandoku-view; -*-
#+TITLE: 吾汶藁
#+DATE: 2015-09-12 01:23:41.169237
#+PROPERTY: ID KR4d0408
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB12n0740-004吾汶藁-卷之四.
<pb:KR4d0408_SBCK_004-1a>¶
吾汶藁卷之四¶
　祭文¶
　　生祭文丞相¶
　　　丞相再執就義未聞豪傑之¶
　　　見固難測識因與劉堯舉對¶
　　　床感愴共賦嗟惜之堯舉先¶
　　　賦天留中子繼孤竹誰向西¶
　　　山飯伯夷予聞其下句義則¶
<pb:KR4d0408_SBCK_004-1b>¶
　　　謂伯夷乆而不死必有飯之¶
　　　者矣予謂向字尚有憂其饑¶
　　　而願人餉之之意請改在字¶
　　　如何堯舉然之予以寂寥短¶
　　　章不足以用吾情遂不復賦¶
　　　葢丞相𥘉起兵僕嘗赴公召¶
　　　進狂言有曰願名公復毁家¶
　　　産供給軍餉以倡士民助義¶
<pb:KR4d0408_SBCK_004-2a>¶
　　　之心請購淮卒参錯戎行以¶
　　　訓江廣烏合之衆他所議論¶
　　　狂斐尤多慷慨戅愚丞相嘉¶
　　　納委師機何見山進之幕府¶
　　　授職從戎僕以身在太學父¶
　　　没未葬母病危殆屬以時艱¶
　　　恐進難盡忠退復虧孝倥伆¶
　　　感泣控辭丞相憐而從之奨¶
<pb:KR4d0408_SBCK_004-2b>¶
　　　㧞之公許養之私丞相両盡¶
　　　矣僕於國恩為巳負於丞相¶
　　　之徳則未報遂作生祭丞相¶
　　　文以作丞相之死堯舉讀之¶
　　　流涕相與謄録数十本自贑¶
　　　至洪於驛途水舖山墻店壁¶
　　　貼之冀丞相經從一見雖不¶
　　　自滿量亦求不負此心耳堯¶
<pb:KR4d0408_SBCK_004-3a>¶
　　　舉名應鳯黄甲科第授䢖康¶
　　　軍判簽與其兄堯咨文章超¶
　　　卓為安成名士¶
維　年　月　日里學生舊太學觀¶
化齋生王鼎翁謹採西山之薇酌汨¶
羅之水哭祭于丞相文山先生未死¶
之靈而言曰嗚呼大丞相可死矣文¶
章鄒魯科甲郊祁斯文不朽可死䘮¶
<pb:KR4d0408_SBCK_004-3b>¶
父受公卿爼奠之榮奉母極東南迎¶
養之樂為子孝可死二十而巍科四¶
十而将相功名事業可死仗義勤王¶
使命不辱不負所學可死華元踉蹡¶
子胥脫走丞相自叙㡬死者数矣誠¶
有不幸則國事未定臣節未明今鞠¶
躬盡瘁則諸葛矣保捍閩廣則田單¶
即墨矣倡義勇出則顔平原申包胥¶
<pb:KR4d0408_SBCK_004-4a>¶
矣雖舉事卒無所成而大節巳無愧¶
所欠一死耳奈何再執渉月踰時就¶
義寂寥論者驚惜豈丞相尚欲脫去¶
耶尚欲有爲耶或以不屈爲心而以¶
不死爲事耶抑舊主尚在未忍棄捐¶
耶果欲脫去耶夫伏橋於厠舎之後¶
投筑之目矐之餘於是希再縱求再¶
生則二子爲不知矣尚欲有所爲耶¶
<pb:KR4d0408_SBCK_004-4b>¶
識時務者在俊傑昔以東南全勢不¶
能觧㐮樊之圍今以亡國一夫而欲¶
抗天下况趙孤蹈海楚懐入関商非¶
前日之頑周無未獻之地南北之勢¶
既合天人之際可知彼齊廢齊興楚¶
亡楚復皆両國相當之勢而國君大¶
臣固無恙且今事勢無可為而國君¶
大臣皆為執矣臣子之於君父臨大¶
<pb:KR4d0408_SBCK_004-5a>¶
節决大難事可為則屈意忍死以就¶
義必不幸則仗義以明分故身執則¶
勇於就義當以杲卿張廵諸子為正¶
李陵降矣而曰欲有為且思刎頸以¶
見志其言誠偽既不可知况形拘勢¶
禁不及為者十常八九惟不刎刎豈¶
足以見志向使李陵降後死他故則¶
頸且不及刎志何能自明哉丞相之¶
<pb:KR4d0408_SBCK_004-5b>¶
不為陵不待知者而信柰何慷慨遲¶
囬日乆月積志消氣餒不陵亦陵豈¶
不惜哉欲不屈而不死耶惟蘓子卿¶
可漢室方隆子卿使耳非有興復事¶
也非有抗師讐也丞相何俟降與死¶
當有分矣李光弼討史思明方戰納¶
刅於靴曰夫戰危事也吾位三公不¶
可辱於賊萬一不利當自刎李存朂¶
<pb:KR4d0408_SBCK_004-6a>¶
伐梁梁帝朱友貞謂近臣皇甫麟曰¶
晋吾世讐也不可俟彼刀鋸卿可盡¶
我命麟於是哀泣進刃於帝而亦自¶
刎今丞相以三公之位兼睚眦之讐¶
投機明辨豈堪在李光弼朱友貞之¶
下乎屈且不保况不屈乎丞相不死¶
當有死丞相者矣自死者義也死於¶
勢死於人以怒罵爲烈死於怒罵則¶
<pb:KR4d0408_SBCK_004-6b>¶
肝腦腎腸有不忍言者矣雖鑊湯刀¶
鋸烈士不辭茍可就義以歸全豈不¶
因忠而成孝事在目睫丞相何所俟¶
乎以舊主尚在未忍棄捐耶李昪簒¶
楊行宻之業迁其子孫於海陵嚴兵¶
守之至男女自為匹耦然猶得不死¶
周世宗征淮南下詔撫安楊氏子孫¶
李昪驚疑盡殺其族夫撫安本以為¶
<pb:KR4d0408_SBCK_004-7a>¶
徳而反速禍幾微一失可不懼哉王¶
衍既歸唐莊宗發三辰之誓全其宗¶
族未幾信伶人景進之計衍族盡誅¶
㡬微之倚伏可不畏哉夫以趙祖之¶
遇降主天固巧於報徳然建共暫處¶
皓坐茍安舊主正坐於危疑覊臣尤¶
事於骯髒而聲氣所逼猜嫌必生豈¶
無李昪之疑或有景進之計則丞相¶
<pb:KR4d0408_SBCK_004-7b>¶
於舊主不足為情而反為害矣鼎翁¶
丞相鄉之脫進士也前成均之弟子¶
員也進而父没退而國亡生雖晚陳¶
東報汴之忠死不效陸機入洛之耻¶
丞相起兵次郷國時有少年狂子持¶
斐牘呌軍門丞相察其憂憤而進之¶
憐其親老而退之非僕也耶痛惟千¶
載之事既負於前一得之愚敢黙於¶
<pb:KR4d0408_SBCK_004-8a>¶
後啓手啓足非曽参乎得正而斃焉¶
取童子之一言無指慷慨非南八乎¶
抗義遲囬終待張廵之一呼進薄昭¶
之素服先元亮之挽歌願與丞相商¶
之廬陵非丞相父母邦乎趙太祖語¶
孟㫤母曰勿戚戚行遣汝歸蜀㫤母¶
曰妾太原人願歸太原不願歸蜀契¶
丹遷晋出帝及李太后安太妃于建¶
<pb:KR4d0408_SBCK_004-8b>¶
州太后疾亟謂帝曰我死焚骨送范¶
陽佛寺母使我為虜地鬼也安太妃¶
臨卒亦謂帝曰當焚我爲灰向南颺¶
之庻㡬遺魂得反中國也彼婦人彼¶
國后一死一生尚眷眷故郷不忍飄¶
棄仇讐外國况忠臣義士乎人七日¶
不糓則斃自梅嶺以出縱不得留漢¶
厩而從田横亦當吐周粟而友孤竹¶
<pb:KR4d0408_SBCK_004-9a>¶
至父母邦而首陽焉廬陵盛矣科目¶
尊矣丞相忠烈合為一傳舊主得老¶
死於降邸宋亡而趙不絶矣不然或¶
拘囚不死或秋暑冬寒五日不汗瓜¶
蔕噴鼻死溺死畏死排墻死盗賊死¶
毒蛇死猛虎死輕一死於鴻毛虧一¶
簣於太山而或貽舊主憂縱不㫁趙¶
盾之弑君亦將愧伯仁之由我則鑄¶
<pb:KR4d0408_SBCK_004-9b>¶
錯巳無鐵噬臍寕有口乎嗚呼一節¶
四忠待公而六為位其間聞訃則哭¶
<pb:KR4d0408_SBCK_004-10a>¶
　　望祭文丞相¶
　　　相國文公再𬒳執時予甞爲文生祭¶
　　　之己而吉水張千載弘毅自燕山持¶
　　　丞相髪與齒㱕嗚呼丞相既得死矣¶
　　　謹痛哭望奠再致一言¶
嗚呼扶顛持危文山諸葛相國雖同¶
而公死節倡義舉勇文山張廵殺身¶
不異而公秉鈞名相烈士合爲一傳¶
<pb:KR4d0408_SBCK_004-10b>¶
三千年間人不两見事謬身執義當¶
勇决祭公速公童子易簀何知天意¶
佑忠憐才畱公一死易水金臺乗氣¶
輕命壯士其或乆而不易雪松霜栢¶
嗟哉文山山髙水深難囘者天不負¶
者心常山之舌侍中之血日月韜光¶
山河攺色生為名臣没為列星不然¶
勁氣為風為霆干將莫耶或寄良冶¶
<pb:KR4d0408_SBCK_004-11a>¶
出世則神入土不化今夕何夕斗轉¶
河斜中有光芒非公也耶¶
　　予嘗讀王梅邉先生所為生祭¶
　　死祭信國公文二篇其忠烈之¶
　　氣直可與天地間風霆日月星¶
　　辰相永乆偉者言也使當時非¶
　　母老去幕下則發謀出慮為信¶
　　國左右手者豈在杜架閣諸君¶
<pb:KR4d0408_SBCK_004-11b>¶
　　子之後哉今諸君子皆以信國¶
　　牽連掛名于宋史則先生之志¶
　　知名鮮矣豈不良可慨耶雖然¶
　　先生見義明信道篤固不在以¶
　　史書為輕重二祭文足以不朽¶
　　也恨生晚無由親炙故再拜而¶
　　識以斯語庶百代之下有能覩¶
　　先生風神者亦足以感發而興¶
<pb:KR4d0408_SBCK_004-12a>¶
　　起云¶
　　　　　　　　缺名氏¶
<pb:KR4d0408_SBCK_004-12b>¶
<pb:KR4d0408_SBCK_004-12b>¶
　　祭御史蕭方厓¶
年　月　日奉使御史方厓先生蕭¶
公之柩返於故里姻契生王炎午感¶
鮑叔之前知傷嚴武之歸櫬謹叙哀¶
悃哭奠清觴嗚呼公䘮來歸余政哭¶
母亟令兒曹迎酧江滸蒼生之慟郷¶
國之悲倉皇而言未及吾私余昔與¶
公知心違面豈其綉衣乃始攀援何¶
<pb:KR4d0408_SBCK_004-13a>¶
見何聞抵掌平生公謂剛腸堪與事¶
君余言豺狼横此道路噐利兵精強¶
可使仆余摶而怒余謾喑嗚公之此¶
意萬夫一夫小山之招文舉之薦得¶
於不求敢復偃蹇柰何疇昔何蕃不¶
歸父死未訣生兒何為幸有母存年¶
將九㐮勢難乆長恐蹈前失千鍾羙¶
禄一日盡歡以彼易此非心所安丨¶
<pb:KR4d0408_SBCK_004-13b>¶
談虎色變公亦流涕　公二親没¶
于家而公亦畱外　亟止余言曰¶
聽子志一語感激不纊而温豈必提¶
擕而後為恩海運南回人避驄馬取¶
次澄清霖雨天下何以報公聞喜則¶
舞何以相公閭里疾苦過家上塚當¶
道堂堂亦擬來歸效其短長驚聞抱¶
疾九折不挫狐兎驚疑鷹隼折堕挈¶
<pb:KR4d0408_SBCK_004-14a>¶
榼隨後表墓生前丈夫之事兒女之¶
憐誰將不死公死傷早曹蜍而壽公¶
瑾而夭世憎抗直事喜反覆得全而¶
歸亦或其福昔人有言不将則使皇¶
華折衝臺閣生氣男兒成名余顙有¶
泚余生不生公死不死庭有嘉兒隣¶
有姻㜕扶持之寄天巧纒綿哭公之¶
次余更&KR1187;欷政身前是毛檄今非滄¶
<pb:KR4d0408_SBCK_004-14b>¶
海可竭黄金可土知巳云亡千載誰¶
主骨則可朽志則難平豈不泣想排¶
雲上征不風而霆則霜而氷禆𥙷元¶
化廓然太清蒼蒼者天明明者月何¶
世何年復見此傑¶
<pb:KR4d0408_SBCK_004-15a>¶
<pb:KR4d0408_SBCK_004-16a>¶
　　葬祭蕭方厓¶
嗚呼余昔有感於弔公之䘮者矣况¶
逺日乎公之綉衣梅嶺也所過郡邑¶
非所隷其縉紳大夫非素所識無不¶
候道路詣門墻持盃酒爲情周旋迎¶
送惟恐或後亦猶行臺也大江以南¶
無不然一不幸以䘮來歸交遊親戚¶
門生故吏以至逺而深山長谷志士¶
<pb:KR4d0408_SBCK_004-16b>¶
仁人聞公之風裁者無論識與不識¶
皆悲嗟號泣而至執紼以窆如巨卿¶
者恨若不可為情而前之候道路詣¶
門墻持盃酒送迎惟恐後者亦既有¶
識之舊乃裏足無有至焉夫用情於¶
所隷所識則於非所隷非所識冝如¶
之何而用吾情今而反是豈生死交¶
情衆人皆古道而縉紳大夫皆翟公¶
<pb:KR4d0408_SBCK_004-17a>¶
之客耶將死諸葛生仲逹其勢自不¶
得不逺耶抑子玉死莫予毒之為喜¶
矧肯弔耶人心好惡之私於是必有¶
分矣王祥之死弔皆朝廷之賢雜賔¶
無進者文伯之䘮朋友諸臣無出涕¶
者而内人為失聲吾以二子之事觀¶
之葢以信公之平生且以知送車之¶
不必千两矣雖然趙武子之風千載¶
<pb:KR4d0408_SBCK_004-17b>¶
猶將興起彼素車白馬者誰謂竟無¶
人耶事不可移天不可期此心未没¶
尚冀有知¶
<pb:KR4d0408_SBCK_004-18a>¶
　　哭廬陵(為蕭御史作)¶
嗚呼廬陵俯仰百年丞相文山精忠¶
貫日月而志無成大愽須溪文章昭¶
河漢而時不用今御史方厓勁氣摧¶
山嶽而不得年以死吾未暇哭吾私¶
而為吾蒼生痛未暇為吾蒼生慟而¶
為吾廬陵長太息嗚呼廬陵¶
<pb:KR4d0408_SBCK_004-18b>¶
<pb:KR4d0408_SBCK_004-18b>¶
　　祭楊同知母髙氏¶
嗚呼髙楊世家為蜀甲戴夫人三從¶
朱幡皂葢去之千載婦範姆儀眷言¶
有子洒血成碑柳翣芻靈古道振起¶
千乗送車四方觀禮蓼莪之感葭玉¶
之依我亦人子其能不悲夫人旐前¶
長孫旐後令日空江行道囘首焚黄¶
植表行慰新阡不封而贈巳矣何言¶
<pb:KR4d0408_SBCK_004-19a>¶
<pb:KR4d0408_SBCK_004-20a>¶
　　祭架閣楊秋山¶
嗚呼秋山我亦人子何用我存而使¶
公死眞元遺士漸無可悲紛紛年少¶
悲亦無誰道衰俗降士或䧟溺佞舌¶
如飴罵吻生棘公持風裁視之若仇¶
介而能通和而不流急義如貪範已¶
如傲擇交如矜責善如躁清修縝宻¶
衮筆堂堂(清修縝宻<折 t="33"/>文山為書)斯人斯筆千載¶
<pb:KR4d0408_SBCK_004-20b>¶
有光綉衣家聲綵棒𥘉筮奸儔膽落¶
當道羅致南州大隠渉歷清班載家¶
而徃擕影獨還庾梅誓隠蜀四遺老¶
(皆蜀人亂前俱仕嶺南既臣附後出<折 t="33"/>山常言吾與陳清溪楊鱣堂某四人)¶
(不復仕<折 t="33"/>到梅嶺誓)公不負梅三子則否退修¶
初服竒字雄文子厚之屈子厚之伸¶
師道陵遲以術廢義欺其父兄交其¶
子弟公嚴已分憂其無成及門高第¶
<pb:KR4d0408_SBCK_004-21a>¶
雜遝縉紳余𥘉識公聚散草草三年¶
城西爾汝傾倒髙談今古細覈經術¶
聼雨良宵㸔花晴日重來問病亟徃¶
問安證危食少忍淚盤桓奸凶庸瑣¶
朝病夕愈乃如之人一疾千古家有¶
遺書庭有佳兒桐郷之葬桐郷之思¶
力疾哭公亦自哭止噭公不應視天¶
如水¶
<pb:KR4d0408_SBCK_004-21b>¶
<pb:KR4d0408_SBCK_004-21b>¶
　　祭克齋劉校勘方伯¶
侯蕃分裔(磐溪之孫出繼安成叢桂<折 t="33"/>方伯為劉省元永州太守)¶
(氏<折 t="33"/>劉)秘屬起家公豈不仕青門種瓜黄¶
鵠九秋老驥千里公豈無為遇坎乃¶
止蓉城地逈桂院叢深公豈小隠城¶
市囂塵㣲言解紛大語重鼎公豈避¶
喧瓦缶方逞家之福澤郷之儀刑葛¶
巾野服東晋遺民中年得子坐見成¶
<pb:KR4d0408_SBCK_004-22a>¶
立色養正長天奪何亟小草長松𥘉¶
意謂何報公則少愧公則多所貴姻¶
親歸徃篤宻託姻念年㑹僅六七况¶
所以㑹不訟則䘮悔不良時為壽稱¶
觴所貴姻親緩急相佐自慙庸窭多¶
所遺墮頻年顛頓我則愧公非公不¶
顧控愬無從崇子薄祜中道傷徃累¶
公哭女老淚慘愴尚期晚歲二老風¶
<pb:KR4d0408_SBCK_004-22b>¶
<pb:KR4d0408_SBCK_004-22b>¶
<pb:KR4d0408_SBCK_004-22b>¶
　　代劉民憲祭内(附後儒學提<折 t="33"/>前宋察院歸)¶
(之女<折 t="33"/>舉曽東軒)¶
嗚呼偕老百年大妻是冀我實不徳¶
累汝中棄文獻之裔貴冨之家出我¶
望外勤力桑麻事上齊家必敬必戒¶
盥匜必供節序必拜吾親念汝質弱¶
病多投閒遺佚冀汝安和撫汝念汝¶
吾母更苦名為婦姑實則女母亦期¶
<pb:KR4d0408_SBCK_004-23a>¶
孫嗣少慰暮懷我負神明屡喜隨乖¶
庶㡬今者誕彌不逺子未出腹身巳¶
不免風漲疾吼如吹如焚藥不及試¶
訣不得言六年伉儷一旦今古两家¶
長上更屡悲楚棺衾既謹葢歛斯停¶
令兄賢姪㑹哭禮成餘香在帷唾聲¶
在户卿我不聞呼君或悟外姑外兄¶
我事敢廢顧我棄我則不敢計埋葬¶
<pb:KR4d0408_SBCK_004-23b>¶
歳晚予祭身前始勤終怠猶有黄泉¶
恐重親憂不哭而泣魂如有知夜枕¶
皆濕¶
<pb:KR4d0408_SBCK_004-24a>¶
¶
吾汶藁卷之四(終)¶
<pb:KR4d0408_SBCK_004-24b>¶
