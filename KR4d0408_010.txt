# -*- mode: mandoku-view; -*-
#+TITLE: 吾汶藁
#+DATE: 2015-09-12 01:23:41.418202
#+PROPERTY: ID KR4d0408
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB12n0740-010吾汶藁-卷之十.
<pb:KR4d0408_SBCK_010-1a>¶
吾汶藁卷之十¶
　附録¶
大明一統志曰宋王炎午安福人名¶
鼎翁爲上舍生㑹天祥舉義兵乃杖¶
䇿謁見尋以母憂家居而天祥𬒳執¶
鼎翁爲生祭文以速其死隠居不仕¶
所著有吾汶藁¶
<pb:KR4d0408_SBCK_010-1b>¶
<pb:KR4d0408_SBCK_010-1b>¶
　　劉詵先生保舉梅邊先生狀¶
(吉水人<折 t="33"/>試號桂隠)¶
伏以徴求遺逸幸逢千載之時明薦¶
舉賢良少見一郷之公論庶從學校¶
轉達省臺切見前太學生王炎午身¶
備美才世推名士其事親也有温席¶
扇枕之風其廬墓也有寢苫枕塊之¶
實文詞高古足領䄂於儒生武事優¶
<pb:KR4d0408_SBCK_010-2a>¶
¶
通屡削平於冦難論治體則不愧於¶
賈誼懐義氣則素慕於仲連雖丘園¶
高蹈之多年而名譽自聞於四境不¶
以應¶
詔是謂蔽賢爲此保結關請申上以¶
偹擢用允爲相應¶
<pb:KR4d0408_SBCK_010-2b>¶
　　劉詵先生祭梅邊文¶
嗚呼孰不事親而公能甘㫖盡懽曽¶
参閔子之以孝傳孰不居䘮而公能¶
苫塊飦粥如王裒徐積之廬阡其爲¶
兄弟也如連璧竒木千載而不分其¶
從氣類也如長風徤翮而縱高騫其¶
用武則力足以任郷里之保障藝足¶
以與乎原野之槖鞬其爲文則精者¶
<pb:KR4d0408_SBCK_010-3a>¶
出寳劔於千鍊粹者縱春濤於百川¶
頼以排難者以之爲壺於中流待以¶
舉火者以之爲榖於凶年聞其辯者¶
疑其爲戰國之處士見其粹者疑其¶
爲山澤之&KR0751;仙人方縱侈公胡爲淡¶
服而䟽食人皆行樂公胡爲晝忘食¶
而夜眠葢其可知者已見於斯世之¶
公論而不可知者雖吾亦不敢以妄¶
<pb:KR4d0408_SBCK_010-3b>¶
言嗚呼公年不躋於上壽而凶傲或¶
至於耆耋公位僅發於六館而貪狡¶
常一日而貂蟬生材傑而不見用於¶
天下吾亦不知彼蒼之曷為其然詵¶
少而聞名晩始相識雖十五年之未¶
多貴情好於一日每暫離而即書常¶
少㑹而恐失談何微而不竆辯何異¶
而不一非悠悠之論交觀勢利以踈¶
<pb:KR4d0408_SBCK_010-4a>¶
宻公昔𥘉疾吾徃候公公喜吾至剪¶
燭夜中後聞就安每報即喜於公何¶
益心則如此三月欲盡報公在門雨¶
車淋漓握手忘言葢入城未就乎賢¶
子之養而先急乎友朋之共論嘅此¶
意之迂濶曽不旬浹而公貎之不可¶
復覩公有令子雖死不亡獨風流之¶
永絶増郷國之盡傷公魂何之公柩¶
<pb:KR4d0408_SBCK_010-4b>¶
返郷倘斯文之足慰尚彷彿於一觴¶
<pb:KR4d0408_SBCK_010-5a>¶
<pb:KR4d0408_SBCK_010-6a>¶
　　王炎午忠孝傳¶
先生姓王氏改名炎午原諱鼎翁别¶
號梅邊學者稱梅邊先生宋敷文閣¶
瀘溪先生之諸孫也世居安成南汶¶
源里自㓜力學業春秋升太學上舍¶
生與丞相文公青山趙公同遊尋以¶
父憂値宋亡文丞相募兵勤王鼎翁¶
謁軍門諭丞相毁家産供給軍餉以¶
<pb:KR4d0408_SBCK_010-6b>¶
倡士民助義之心請購淮卒参錯戎¶
行以訓江廣烏合之衆丞相嘉納目¶
爲小范老子欲授職從戎以母病不¶
果及丞相𬒳執爲生祭文以速丞相¶
之死既歷陳其有可死之義又反覆¶
古今所以死節之道累千五百言其¶
曰鼎翁丞相郷之晩進士也進而父¶
没退而國亡生雖愧陳東報汴之忠¶
<pb:KR4d0408_SBCK_010-7a>¶
死不效陸機入洛之耻忠肝義膽凛¶
然如秋霜烈日葢欲爲一死而無可¶
死之地故以死節望丞相其爲萬世¶
立綱常之志甚可悲矣鼎翁以太學¶
舊生世移運改遂終身不仕奉母夫¶
人至孝三十年不懈夫人没廬墓三¶
年靈龕設遺像甞以䘮事宿邑城夢¶
夫人謂曰夜來侍婢不謹火吾衣㡬¶
<pb:KR4d0408_SBCK_010-7b>¶
及吾面且急趨至家謁遺像果夢之¶
夕為䟦燭所爇及面而止由是家居¶
跡不至外境朝夕饘粥青山趙先生¶
慰之以書曰確存孝忱尚持齋禁是¶
可以敦薄俗是可以範後人凡在見¶
聞莫不感動然創鉅痛深形羸髪變¶
非飯無以敵暑非味無以强飱大事¶
未終一疾其可若使夫人之尚在忍¶
<pb:KR4d0408_SBCK_010-8a>¶
見季子之如斯事死如事生愛身即¶
愛母願俯從於常制非苟狥於羣言¶
鼎翁復書曰重憫其形髮之變明示¶
以古今之宜感泣不能自已徬徨莫¶
知所爲暮年鷄黍之歡又成昨夢終¶
身羊棗之慟莫可名言莫由置者饘¶
粥之食所未忍者肥甘之謀抑此特¶
居䘮之末何足䝉勵俗之褒力辭不¶
<pb:KR4d0408_SBCK_010-8b>¶
允其篤孝純至又如此窃觀古今忠¶
孝固有其人而忠孝之得两全者鮮¶
矣鼎翁獨全於一人非得於天之厚¶
者其能然耶鼎翁學行揭文安公歐¶
陽圭齋先生序文載之詳矣予亦自¶
㓜時聞諸父師曰鼎翁之學之正見¶
於著述鼎翁之行之力顯於忠孝誠¶
爲宇宙竒士乃所願則學鼎翁也予¶
<pb:KR4d0408_SBCK_010-9a>¶
晩軰後學鑚仰不足雖幸私淑彷彿¶
一蹴於臣子之職尤有慊焉庶㡬殘¶
息致臣而歸至謁忠節之祠詣先賢¶
之宇見諸郷之忠臣義士名公鉅儒¶
皆得以爼豆其間惟鼎翁未與仰而¶
嘆曰登爼豆於前者公而當繼爼豆¶
於後者私而蔽嗚呼鼎翁死國之志¶
即丞相死國之心丞相死國之心即¶
<pb:KR4d0408_SBCK_010-9b>¶
鼎翁死國之志丞相有可死之地則¶
致命而遂志鼎翁無可死之地故以¶
言而建極死則建功業於當時言則¶
立綱常於萬世言與死其義一也爼¶
豆何媿焉鼎翁不與果學行有未及¶
乎抑後世有未聞乎噫可惜也可嗟¶
也予恐久而湮没其善遂纂其忠孝¶
之實合爲一傳以俟後之闡幽者而¶
<pb:KR4d0408_SBCK_010-10a>¶
尚進之云時¶
正統丙寅孟冬望日　同邑後學¶
　李時勉書¶
<pb:KR4d0408_SBCK_010-10b>¶
<pb:KR4d0408_SBCK_010-10b>¶
　　讀吾汶藁¶
　　　予舊聞有此書今始得見而¶
　　　讀之王梅邊先生英風義槩¶
　　　凛凛可想宋末有士如此作¶
　　　育之效見矣撫卷感歎因成¶
　　　一絶用發其意云¶
養士恩深士氣豪豈分廊廟與蓬蒿¶
梅邊節槩秋雲聳直繞文山萬仭髙¶
<pb:KR4d0408_SBCK_010-11a>¶
　　　　　國子祭酒三山林瀚識¶
<pb:KR4d0408_SBCK_010-11b>¶
　　永思菴記¶
永思菴者安成王君冝遠廬其親之¶
墓而作者也宜遠之先君子是爲梅¶
邊先生梅邊𥘉入太學尋丁外艱自¶
以不得與大人永訣終其身不願仕¶
奉太夫人至孝三十年不懈太夫人¶
亡廬墓者三年孝感昭著宜遠天性¶
純篤才氣超邁被先生身教世以孝¶
<pb:KR4d0408_SBCK_010-12a>¶
行聞郷里先生疾晝夜扶持衣不解¶
帶者二年先生没慟至嘔血幾絶乃¶
蘓既葬結草如繭寢處墓左哀至悲¶
泣苫草爲腐風雪豺虎不避久之母¶
命再三乃歸服闋猶不食醯醬𬞞果¶
今宰木已拱言及其父哀如𥘉䘮每¶
食稍甘必遣人馳奉墓所歸乃就食¶
里人表其阡曰白華所居曰永思然¶
<pb:KR4d0408_SBCK_010-12b>¶
皆非宜遠意也其友劉君省吾來京¶
師具言永思菴之所始謁余記之予¶
之在京師也四方之士來謁爲其父¶
兄求記其樓居齋室者葢多若永思¶
菴者則友人懼其行之無聞於世而¶
記之者也孟子言五十而慕者於舜¶
見之曠千百世而見一五十慕親之¶
人至終身之慕猶推而知之則孝子¶
<pb:KR4d0408_SBCK_010-13a>¶
之永思不既難乎梅邊於先君渤海¶
侯爲同舍而又同甲有通家之好感¶
良友之誼記不得辭宜遠名留孫弟¶
初遠名壽孫孚遠名敏孫來遠名州¶
孫學行皆能肖其父兄云¶
　　　　　翰林學士歐陽玄撰¶
<pb:KR4d0408_SBCK_010-13b>¶
　　先祖冝山公遠居士墓誌¶
嗚呼不肖孤不天久矣七嵗而哭父¶
十嵗而哭吾祖又五年始克奉吾祖¶
以葬可無一言以誌其壙吾祖性頴¶
悟讀書過目成誦終身不忘詩文援¶
筆立就早從曽大父梅邊先生遊郷¶
校須溪劉先生中齋鄧先生諸名公¶
皆一見噐重曽大父以盛德重望所¶
<pb:KR4d0408_SBCK_010-14a>¶
至衣冠雲集吾祖侍左右候辭色隨¶
所施設必脗合親意閒居酬物酢務¶
娛賔姻結公上皆諧𥙿適宜父子兄¶
弟誦絃觴咏自爲知巳如是者餘三¶
四年嵗大比兄弟非有故約赴塲屋¶
曰得失不計吾以奉親歡先廬火旋¶
爲華堂曰非求自安吾奉親是亟泰¶
定甲子春曽大父寓城變故病竭力¶
<pb:KR4d0408_SBCK_010-14b>¶
葬致哀水漿不入口者連日兄弟遵¶
治命以宋國學生衣冠歛擗踊孺慕¶
痛不可聞𬞞食水飲不沐浴不醢醯¶
𬞞果朝夕奉几帷上盥漱茗膳如生¶
終三年纍然骨立苫塊為腐又用曾¶
大父歸來阡意不忍圖身冨貴置親¶
於遠卜葬屋東廬墓禮如在殯事曽¶
祖母益盡其心進甘㫖候安否無一¶
<pb:KR4d0408_SBCK_010-15a>¶
日懈嵗租得泉劵必以奉惟所用辛¶
未秋丁艱禮喪兼盡如居曽大父及¶
先父棄背吾祖報服除期朂小子于¶
成年短於心哀哉吾祖自親䘮以來¶
至没十六年間服縗絰者過半雖免¶
喪衣不帛食不甘花峕月夕非對客¶
常孤懷憂處悵然如失少壯皆盡生¶
孝之日衰老皆盡死孝之年古人所¶
<pb:KR4d0408_SBCK_010-15b>¶
謂純孝非歟先是當路公論擬以先¶
祖再世孝行聞謂旌表吾祖以爲事¶
親人子分内事且吾親生不求聞死¶
而聞之非親意也力止之曽大父甞¶
造東界渡浮梁濟渉買田築菴以爲¶
永久吾祖一奉先志嵗必修葺無替¶
平昔所爲詩文若干卷藏于家諱畱¶
孫字冝遠曽大父長子也娶劉氏諱¶
<pb:KR4d0408_SBCK_010-16a>¶
詢壽同邑&KR1244;桂劉克齋之女生前至¶
元十五年戊寅六月二十五日以至¶
大徳三年庚戍七月十三日先逝𥘉¶
葬欽風郷南社背子一諱瓌中字徳¶
彰娶賀氏女一淑靖適劉堂孫一即¶
小子開玄也生至元十六年己夘十¶
一月初十日殁後至元五年己夘九¶
月十七日若世系則有挂隠劉先生¶
<pb:KR4d0408_SBCK_010-16b>¶
所爲曽大父行狀㬅碩掲太史墓碑¶
在至其不朽則擬求當世大手筆以¶
傳茲姑述其近似焉嗚呼小子何足¶
以知之盖自能言侍祖訓知其彷彿¶
稍長得之諸叔祖師友之教云卜以¶
至正三年癸未嵗十二月弍十九日¶
辛亥遷祖母之喪合葬于欽風郷之¶
南藏嶺山午丁向子癸嗚呼小子非¶
<pb:KR4d0408_SBCK_010-17a>¶
吾祖無以至今日泣而書于壙尚忍¶
言之¶
　　　　承重孫開玄泣血百拜謹誌¶
　圭齋先生所撰八世祖冝遠永思¶
　菴記先達附之於吾汶藁久矣時¶
　未知有誌也暨嘉靖己丑冬墳𬒳¶
　殘傷重加修理幸因而又得其誌¶
<pb:KR4d0408_SBCK_010-17b>¶
　於塜仁孝畢具而記之所謂廬墓¶
　者亦在焉是敢用併附之俾論世¶
　者庶有以得其實云¶
　　　　　八世孫宗之頓首謹識¶
　　嘉慶辛未秋予扵吴門書肆得倦圃曺氏舊¶
　　藏王挴邊集精鈔本吾汶藳莭夲也今復得¶
　　此當並蔵之　癸酉夏五　光曾記¶
<pb:KR4d0408_SBCK_010-18a>¶
　　予友鮑流飲老而貧病蔵書散佚此明𥘉舊鈔¶
　　吾汝蒙乃其所蔵校正正本不知何時售扵人入¶
　　書賈云手携以示余目岀重值購淂以渌飲以¶
　　八十六嵗老人新奉¶
特恩賞给舉人淂償其一生搜羅祕籍之苦心真藝¶
　　林盛事囯附誌扵此　癸酉八月光曾又識¶
吾汝藳卷之十(終)¶
