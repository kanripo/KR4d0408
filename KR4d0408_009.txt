# -*- mode: mandoku-view; -*-
#+TITLE: 吾汶藁
#+DATE: 2015-09-12 01:23:41.374020
#+PROPERTY: ID KR4d0408
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB12n0740-009吾汶藁-卷之九.
<pb:KR4d0408_SBCK_009-1a>¶
吾汶藁卷之九¶
　題䟽¶
　　王宗約干作屋¶
平生慕陳仲舉一室茫然他日求杜¶
少陵萬間安在此曠世之所通患豈¶
晩節而可迂䟽惟安成之文獻不乏¶
人而瀘溪之節義著於史儒有宗約¶
公之嫡孫皇皇乎徃教之勤忽忽乎¶
<pb:KR4d0408_SBCK_009-1b>¶
無家之念謂堂搆弗克奉其先志可¶
宗廟無以示其後人牛山之木瓊林¶
蟻封之地金埒每謂束手於是贈言¶
葢困厄通有無者守道之權而假託¶
事俯仰者習俗之壊既處約而安素¶
分必棲隐而非吾廬此不痛心焉用¶
取友且所至髙弟篤青青悠悠之義¶
其可使吾師賦翛翛翹翹之詩不吝¶
<pb:KR4d0408_SBCK_009-2a>¶
周旋當有興起儻得輞川之勝地願¶
共知己者遊既還河汾之先廬當有¶
濟世者出¶
<pb:KR4d0408_SBCK_009-2b>¶
<pb:KR4d0408_SBCK_009-2b>¶
　　爲前朝貢士朱則陽干買棺¶
　　　未君則陽年踰七㐮時制茫¶
　　　然生死相處情當有憫¶
種東風檟而爲櫬計已失於&KR0004;年指¶
牛山木可以棺事難期於他日彼引¶
嚢而窆丨者曠於禮而荷鍤自随者¶
儉於情爲此惘然傷哉貧也睠言古¶
道猶憐天寳遺民之漸稀豈有仁人¶
<pb:KR4d0408_SBCK_009-3a>¶
不念咸淳貢士之垂盡矧歷歷交遊¶
之&KR0199;重悠悠休戚之同信不棄其平¶
生乃可謂之知己不慙誤活生前但¶
遇桓荆州倘得全歸身後無煩劉長¶
史爲善最樂圖報安能¶
<pb:KR4d0408_SBCK_009-3b>¶
　　爲族長順軒干族人整屋買壽¶
　　　木¶
杜陵庇天下之寒用情迂遠鄒湛瘞¶
瓦中之骨談夢誰何念此同宗遺吾¶
一老得年七十悵時制之無從有屋¶
数間歷年深而欲壓傷哉貧也念此¶
惘然既生無以庇其子孫而死亦必¶
累於宗族略推感激即慰凄凉使数¶
<pb:KR4d0408_SBCK_009-4a>¶
<pb:KR4d0408_SBCK_009-5a>¶
　　安成南玉荆山通濟橋化修¶
　　　茲橋前朝玉荆山劉永州所¶
　　　建岸移橋壊三址僅存渉漲¶
　　　履氷過者良苦欲謀興復敢¶
　　　告有緣¶
玉荆隔衣&KR0321;水題橋記五馬之歸砥¶
柱成灔澦堆遺址幸三犀之在物不¶
盡化時有當興此四方通達之途在¶
<pb:KR4d0408_SBCK_009-5b>¶
萬國朝覲之内省符憲轡之晝夜商¶
車宦轍之嵗年每兼程而患遲乃臨¶
流而莫渡今欲買田恊衆力以謀其¶
復先須築菴延上納以司其圖如&KR0030;¶
江山聞風豪傑長鯨鐵索飜江面如¶
行天上之玉京野店山橋送馬蹄不¶
是人間之略約川靈有相聖壽無疆¶
<pb:KR4d0408_SBCK_009-6a>¶
　　東界渡化修菴屋¶
造舟爲梁東界渡已成平陸買田築¶
室西方教可託千年葢既絶而不絶¶
者惟空門爲然而&KR0024;敝不待敝者必¶
專職是務至於氣数之感召每觀基¶
業之何如故膽橋贍菴贍長年千&KR0341;¶
地但覺其不足居佛居僧居過客百¶
間屋未見其有餘顧我江湖豈無豪¶
<pb:KR4d0408_SBCK_009-6b>¶
傑或倡義割膏&KR0254;之壤或聞風捐土¶
木之資言報若欺爲善最樂秋霖夏¶
潦歸關鍵永無人涉卬否之憂晨鐘¶
暮鼓羅幡幢長頌海晏河清之盛¶
<pb:KR4d0408_SBCK_009-7a>¶
　　北真觀渡化修橋菴¶
北真故宇有胡忠簡所記碑南面長¶
江是徐神翁飛渡處未能紹真風以¶
度衆厄何忍見病渉之當吾門雖造¶
舟爲梁已可十年之計必買田築室¶
乃爲千載之謀主之者以指天自誓¶
爲心予之者以濟物利人爲念或募¶
義割膏腴之壤或聞風捐土木之資¶
<pb:KR4d0408_SBCK_009-7b>¶
言報若欺爲善最樂坐閱瓊田三萬¶
頃風定垂虹之波何須簫月念四橋¶
天近昇仙之桂江山偉&KR0026;鐘鼓清時¶
<pb:KR4d0408_SBCK_009-8a>¶
　　東界渡化修江楼¶
濟世金仙巳現迷津之舸艦凌空劔¶
客尚須近水之楼䑓既諸少爭欲相¶
成則萬間行見突兀使風㠶雪棹者¶
於此息使霜車雨笠者有所歸豈無¶
㨿胡床而專談詠之高㑹有感吾土¶
而賦江山之美擕&KR0327;㺯月色呼酒聽¶
漁歌何必跛男子而從橋之安既臻¶
<pb:KR4d0408_SBCK_009-8b>¶
厥盛於是病維摩不服藥而愈請底¶
于成¶
<pb:KR4d0408_SBCK_009-9a>¶
　　東界渡化修浮橋¶
問東明蹴魚鱉徑渡何利已不及衆¶
生待相如擁駟馬歸來須化水如行¶
平陸惟東界之古渡亦西江之上流¶
省符憲轡之通行府檄州凾之交傳¶
䆠逰雜遝商擔繽紛雖好義者世修¶
利涉之緣柰趨程者日有待濟之苦¶
况姦民而鬻渡每諧價以妨時惟客¶
<pb:KR4d0408_SBCK_009-9b>¶
子以征宵徒臨淵而待旦顧未能鞭¶
石夷險豈不可造舟爲梁然非買田¶
植生財則無以修其壊若不築菴延¶
上衲則無以世其功既非咄嗟可成¶
當有豪傑者出儒有編竹濟物遂居¶
三公位之髙佛説作橋度人當在八¶
福田之上川靈有相聖壽無疆¶
<pb:KR4d0408_SBCK_009-10a>¶
　　題修浮橋¶
　　　廬陵安平郷土名浮橋頭¶
野航受两三人絶憐待渡徒杠成十¶
一月可更後時維西江之浮橋頭如¶
浯溪之鐵爐歩波濤浩&KR0261;曽驚魚腹¶
之魂晝夜徃來半是狐疑之客緬懐¶
舊貫重起浮梁虹板堂堂着脚如行¶
平地蟻藤歷歷舉頭便是青天爲衆¶
<pb:KR4d0408_SBCK_009-10b>¶
因緣有大福德¶
<pb:KR4d0408_SBCK_009-11a>¶
　　安福縣靈祐廟壬子火後題修¶
　　　灾鷂天数　神像&KR1104;然¶
　　　徳在人心　廟貌如故¶
日月且有蝕之時莫違数厄神明不¶
敢愛其舍用殺天威此安成靈祐之¶
祠接太守官民之屋赤熛巳接黒風¶
&KR0205;囘消此百年之灾前八十年曾大¶
僅及一閧之市(傍皆救之<折 t="33"/>止焚一市两)非徼福¶
<pb:KR4d0408_SBCK_009-11b>¶
不至於此則圖報其將若何豈有殞¶
身衛國之忠廟食可闕(于王事<折 t="33"/>靈王三世没)¶
豈有起死囘生之造尸祝無從(求水<折 t="33"/>病者)¶
(即愈<折 t="33"/>飲之)興復弘規憑仗衆力幸存&KR0199;像¶
重瞻當日之羽儀行受新封永謝前¶
朝之冠冕(皆已焚化<折 t="33"/>宋代所贈冕衣)王居有偉¶
聖壽無疆¶
<pb:KR4d0408_SBCK_009-12a>¶
　　青詞¶
　　　先母薦修¶
　　　　代康氏姊力疾強作¶
重念先母親劉氏少日持家晚年受¶
養勢難全於物命事或忤於人情然¶
以平生謹持厚意渇者饑者凍者死¶
者濟渉者抱苦可憐飲之食之衣之¶
殯之方舟之隨力所到下以信於閭¶
<pb:KR4d0408_SBCK_009-12b>¶
里上可質之神明欲求哀矜豈容隠¶
黙如聞地下纒綿之獄專紏生前故¶
誤之愆雖幽&KR0115;殊途不敢究言而母¶
子至情豈可坐視累伸薦㧞莫救何¶
如伏望¶
天慈俯矜臣悃勅&KR0115;司而考較察逝¶
魄之生存大過倘有寸善或録乞准¶
除於黒業俾早離於黄泉其或罪多¶
<pb:KR4d0408_SBCK_009-13a>¶
願以身代即祈誅殛少謝劬勞母嗟¶
予季之情捐身報本天有好生之徳¶
頓首祈哀¶
<pb:KR4d0408_SBCK_009-13b>¶
詞¶
　　心園春(岀宋遺民錄)¶
又是年時杏紅欲臉柳緑&KR0004;芽尋春歩遠馬嘶湖曲¶
賣花教過人唱&KR1084;紗暖日晴烟輕衣羅扇看遍王孫¶
七寳車誰知道十年夢夢風雨天涯　休休何必傷嗟漫¶
嬴得青青兩鬢華且不知門外桃花何代不知江左¶
燕子誰家丗事無情天公有意歳歲東風歳歳花&KR0184;一笑¶
且腥來杯酒醉後杯茶¶
<pb:KR4d0408_SBCK_009-14a>¶
　行實¶
　　先父槐坡居士先母劉氏孺人¶
　　　事狀¶
先君子槐坡先生姓王氏諱希淮字¶
同甫第行九五世前居吉州安福縣¶
中鵠鄉䇿名里之汶源曽祖諱廷字¶
彦直第行十六祖諱忠改字君徳第¶
行三十六父諱朝用字淑行第行四¶
<pb:KR4d0408_SBCK_009-14b>¶
十五先妣孺人劉氏第行十六娘夲¶
縣欽風郷吉村嶺下劉氏¶
曽祖彦直祖若徳父淑行妣劉氏汶¶
源王氏&KR0128;出江左至南唐司空平章¶
諱懐之長子勲客遊過汶濵愛其山¶
水因家焉宋南渡直敷文閣廷珪以¶
直節斥辰州號瀘溪先生有文集行¶
世事載宋史則勲之諸孫也汶族家¶
<pb:KR4d0408_SBCK_009-15a>¶
教本忠厚敦倫&KR0105;科盛時與計偕者¶
代不乏先父與先伯父希旦字明甫¶
同氣同胞是為先伯祖諱朝達字淑¶
憲之猶子先伯祖早世無子以先父¶
為後初居汶源東至先伯父先父徙¶
卜其西瀘邊先父雖出繼而兄弟共¶
三世未分之伏臘没齒合㸑奉母以¶
孝穪祖母彭氏失㓜子得心疾&KR0501;每¶
<pb:KR4d0408_SBCK_009-15b>¶
見里嫗即推食以授之又不欲使子¶
婦知先伯父先父先母隨所欲多設¶
任所與先父才多超邁偉風儀暢音¶
吐慷慨有大志多聞强學讀書一過¶
成誦平生所著述必宿於理經兵火¶
散逸惟人道易知集擇經史孝弟格¶
言易知者以訓里俗其書今存少年¶
試舉子不利又孫吳慕陳龍川辛稼¶
<pb:KR4d0408_SBCK_009-16a>¶
軒之風先伯父好恬退謂先父曰弟¶
有用世之才可行四方吾奉重闈當¶
不離於一宿敎子姪不至廢墜弟徃¶
無憂也於是挾䇿干時相歷諸閫既¶
不合他日蜀閫余公玠求士於左臧¶
彭公師尹師尹首以居士及廬陵羅¶
子開薦居士曰人之樂有子者送老¶
扶病耳昔吾母康强遊而不遇今母¶
<pb:KR4d0408_SBCK_009-16b>¶
病不可離方寸一亂進未得為忠退¶
巳&KR0635;孝遂力辭不就左臧子方逈丙¶
辰魁蘭省秘書與居士為貧賤之交¶
及校文省闈疾卒居士聞訃曰故人¶
亷貧又無子喪何由歸不逺二千里¶
匍匐至京師䕶喪歸&KR0135;理䘮事居士¶
雖剛介族里親友有未善面責不貸¶
然酧接藹然與後學言必先倫&KR0105;亹¶
<pb:KR4d0408_SBCK_009-17a>¶
亹不倦間有爭競者必委曲消釋嘗¶
謂父子夫婦之間天理稍晦亦或微¶
忤况情分既遠氣禀不齊者乎族有¶
喪親爲歛含主喪事饋粥飯不以富¶
廢却酒肉計日有差不以服盡年少¶
廢哀臨則踈者少者亦三日宗族至¶
今守之丁夘大比先父擕諸兒試漕¶
闈族子慶亦待試每嵗試闈爭排競¶
<pb:KR4d0408_SBCK_009-17b>¶
進有躙死者慶&KR0244;患背疽欲無試先¶
父曰三嵗乃一試汝父老望汝切汝¶
力疾吾當䕶汝及期先父舍諸兒而¶
從慶凡三日身爲障抱出入且爲謹¶
醫治以愈其年慶薦焉先伯父先父¶
力雖不及中人而拳拳奉先志竭力¶
行善每嵗約所入半給公&KR0059;半以行¶
義渴者漿病者藥死不能舉者棺凶¶
<pb:KR4d0408_SBCK_009-18a>¶
年倡率平糶過客之艱苦姻族之灾¶
患纎悉罔遺孶孶不倦奉兄如父候¶
問寒暄所欲真有司馬温公兄弟之¶
風先伯父性寛和與先父適相濟遇¶
事拂意憑怒甚先伯父一言即改容¶
先伯父於儒書外尤好外方醫藥百¶
家之書先父廣求所未見者以奉每¶
食必待先伯父方舉先父没先伯父¶
<pb:KR4d0408_SBCK_009-18b>¶
遇食輙哭曰吾對食者何徃獨食何¶
爲輙廢食哭弟哭聲悲痛不可聞聞¶
者爲之墮淚葢哀之三年悒鬰成疾¶
暨喪終則先伯父亦逝矣先父三子¶
皆先伯父先父更共教督長元長挾¶
書遊沅湘衡陽宰趙平仲噐之聘至¶
與其子諸學辟權石鼓長次方升先¶
伯父螟爲子宋咸淳癸酉中漕貢季¶
<pb:KR4d0408_SBCK_009-19a>¶
應梅咸淳甲戌&KR0024;中太學將行先父¶
戒以詩曰璧流天下士取友戒荒嬉¶
家國関身重郷山得夢遲子行雖不¶
惡我老自堪疑莫似遼東鶴悠悠不¶
可期其後若䜟云葢應梅趨京後先¶
父病且革先伯父問曰弟何言先父¶
曰弟生長老死太平無康節之徳而¶
有其遭平生父兄之教小過不免而¶
<pb:KR4d0408_SBCK_009-19b>¶
大節不敢失惟母喪未&KR0089;事兄未終¶
義學未成三事遺憾耳又問速季子¶
歸乎先父曰弟覺去期急速歸亦無¶
及况&KR0004;至天庠勿即挽之待我死後¶
遣報則参學事畢矣曰季子萬一不¶
及訣當何以教之先父曰是子稍自¶
有立志但患其過無成則已成則當¶
念姻族閭里縱不能爲之利慎無爲¶
<pb:KR4d0408_SBCK_009-20a>¶
之害於是枕中取詩二章授之兄曰¶
弟&KR0004;得病知不免冩此欲寄無便幸¶
及其歸示之其詩曰汶水寄季子也¶
汶水湯湯兒行錢塘匪行錢塘遊于¶
帝庠父母白髪男兒四方豈不念季¶
送之遠翔季也念我戒于荒唐湯湯¶
汶水季也閭里兒惟無成成則惟理¶
&KR0022;國之光郷國之庇不得誦穪㒺俾¶
<pb:KR4d0408_SBCK_009-20b>¶
尤懟山川生人常有恨悔心術之正¶
家教之嚴葢宋德祐乙亥正月也病¶
雖亟不亂日與宗親傳觴歡笑劇談¶
平生若將永訣朔旦後每傴指計日¶
至初四日則又傴指計時至午時数¶
問家人及午否家人不以實對頃之¶
見執午饌者過焉即起正衣冠坐急¶
請兄至相目而逝次年則世改矣孺¶
<pb:KR4d0408_SBCK_009-21a>¶
人劉氏世儒家相先考起家先考下¶
世諸&KR0012;哀毀甚母教曰汝等不幸孤¶
汝父好義而力不逮汝軰能勉之即¶
無負矣乃命元長方升持家事禮賔¶
客命應梅應門户衛郷隣於是渴漿¶
病藥死棺荒糶一如居士在時至産¶
乳之貧者施米肉酒藥郷隣貧老七¶
十已上者嵗給一綿衣&KR0053;養道路遺¶
<pb:KR4d0408_SBCK_009-21b>¶
孩里近小渡設橋大渡作舟更革以¶
來兵冦殺虜焚蕩何所不有而應梅¶
恐負先訓委身犯難宻䕶旁維使暴¶
吏不敢加過卒不得横盗賊不得肆¶
其暴丙子丁丑到今三十年田廬生¶
聚若未經離亂者則先親之所教也¶
元貞丙申避盗州城嵗適歉命不肖¶
&KR0012;移粟以濟閭巷及歸而里界安福¶
<pb:KR4d0408_SBCK_009-22a>¶
永新廬陵饑人以千数於所居近南¶
山鋤蕨本充食每聞里媪言食蕨者¶
僅可充饑而榖氣不續困憊無力貧¶
甚者雖求合勺屑為飲不可得&KR0244;諸¶
子奉食進母却不食問故曰饑人不¶
能屑米以飲將死忍獨食甘㫖耶諸¶
子即日載米登山視饑人肥瘠施有¶
差米盡又轉糴爲繼如是彌月又碎¶
<pb:KR4d0408_SBCK_009-22b>¶
米爲粥置通途聼其自取頼以活者¶
不可勝計或莩死者又給棺以&KR0089;事¶
聞有司奬而不理癸卯春母病革時¶
雪凍連旬應梅以藥進母曰汝家汝¶
族未見其有年近九十者造物所賜¶
吾年八十六矣更服何藥雪凍如此¶
汝以市藥資略濟郷隣缺食者吾死¶
不恨應梅如言計户贈粟病亟問所¶
<pb:KR4d0408_SBCK_009-23a>¶
欲言母曰自吾歸汝家家道貧薄汝¶
父汝伯父奉伯祖四十二長者意隨¶
力方便我有金&KR0107;二嘗於東家質錢¶
以助洎汝父兄弟力稍紓濟稍廣汝¶
軰享有今日皆汝祖父一念之積恨¶
年來避冦城市此等善事多巳間㫁¶
汝軰不恊力爲之何以遺後嗚呼身¶
已不保而好善不變可哀也已孺人¶
<pb:KR4d0408_SBCK_009-23b>¶
天性慈祥内行淑謹事長率下動以¶
禮法姆儀婦道族里化之每教諸子¶
崇師取友以故賔客至無虗日仲子¶
方升留心方外不嗜殺每聞孺人戒¶
鷄黍輒拜曰此子婦職耳願母勿涉¶
傷物事先母雖頷其意而亦不能已¶
也晩年閫内事任子舍然猶喜縂其¶
㮣方升又以爲言則曰我自安此不¶
<pb:KR4d0408_SBCK_009-24a>¶
爲煩應梅每探其意則取不勞心而¶
可寓目者請蒞焉即喜見眉&KR0703;諸孫¶
環侍常謂古訓子孫冝守之不忘孺¶
人没以大徳癸邜二月八日郷人哭¶
之如母至三日服成時雨彌月㑹弔¶
之日特霽弔賔数千人弔止雨如&KR0004;¶
洎营殯室適霽連月窆後則雨雪大¶
作郷人以爲善念之報故邂逅之巧¶
<pb:KR4d0408_SBCK_009-24b>¶
若此居士生嘉定丁丑九月&KR0004;二日¶
徳祐乙亥正月初四日没得年五十¶
有九孺人以嘉定戊寅九月十七日¶
生大徳癸卯二月八日没得年八十¶
有六長子元長次子方升出繼皆前¶
孺人卒女四人孫男十曽孫男七合¶
内族外姻曽&KR0007;六十餘人先父&KR0089;以¶
今　年　月　日合&KR0089;于　居士¶
<pb:KR4d0408_SBCK_009-25a>¶
生父四十五長者之墳長者性篤厚¶
每一言一行郷人取以爲法族里有¶
争率有直焉得一言無不悅服者每¶
臧獲有過必三犯乃加責仍先諭所¶
厚者使及畧懲即勸止每課兒深夜¶
讀書見執燭者假&KR0304;即令先就&KR0230;曰¶
此亦人子力單而急義郷人穪爲長¶
者至今諸族元日之聚拜婚喪之扶¶
<pb:KR4d0408_SBCK_009-25b>¶
持秩秩可觀比他族爲盛者其禮節¶
皆長者所定今述先考妣言行之槩¶
而及此者亦居士之志也¶
　　　　年　月　日&KR0012;哀子應梅¶
　泣血書¶
吾汶藁巻之九(終)¶
